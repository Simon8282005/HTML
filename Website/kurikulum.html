<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kurikulum ASK</title>
    <link rel="stylesheet" href="./images/style.css">
</head>
<body class="kurikulum_body">
    <div class="perengan1">
        <p/>
        Kurikulum Standard Sekolah Menengah (KSSM) dilaksanakan 
        mulai tahun 2017 secara berperingkat bermula dengan Tingkatan 
        1. Melalui KSSM, salah satu mata pelajaran baharu yang 
        diperkenalkan ialah Asas Sains Komputer (ASK) yang diajar 
        kepada murid di peringkat menengah rendah. ASK merupakan
        kesinambungan mata pelajaran Teknologi Maklumat dan 
        Komunikasi (TMK) yang telah diperkenalkan kepada murid di 
        sekolah rendah dan menggantikan program Information and
        Communication Technology Literacy (ICTL) sekolah menengah 
        yang telah dilaksanakan mulai tahun 2007.
    </div>
    <div class="perengan2">
        <p/>
        Dalam abad Ke-21, murid bukan hanya bertindak sebagai 
        pengguna teknologi yang berpengetahuan malah menyediakan 
        mereka ke arah pencipta teknologi dan pencetus idea baharu. 
        Selaras dengan hasrat untuk melahirkan murid yang mempunyai 
        kemahiran berfikir seperti yang terkandung dalam Pelan 
        Pembangunan Pendidikan Malaysia (PPPM), subjek ASK
        diperkenalkan agar murid diajar tentang prinsip-prinsip asas dan 
        konsep pembinaan teknologi digital supaya menjadi individu yang 
        mempunyai pemikiran komputasional serta memahami bahawa
        teknologi digital pada hari ini mampu menyelesaikan masalah 
        masa hadapan.
    </div>
    <div class="perengan3">
        <p/>
        Dokumen Standard Kandungan dan Pentaksiran (DSKP) ASK 
        bertujuan menjadi rujukan utama kepada guru untuk 
        melaksanakan kurikulum ASK di peringkat sekolah. Adalah 
        diharapkan hasrat yang terkandung di dalam kurikulum ASK 
        dapat difahami dan seterusnya dilaksanakan dengan baik oleh 
        guru bagi menyediakan murid yang mempunyai kemahiran 
        pemikiran komputasional yang dapat memberi sumbangan 
        kepada negara pada masa hadapan. 
    </div>
</body>
</html>